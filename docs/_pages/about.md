---
permalink: /Bevidst Forældreskab/
title: "Bevidst Forældreskab"
---

Nina Gernow, Forældrerollen håndteres bedst med bevidsthed.

![Nina Gernow](/assets/images/nina-gernow-photo-small01.jpg) 


## Bevidst Forældreskab

- I mere end 3 årtier har mit proffessionelle virke drejet sig om børn og deres udvikling, trivsel og læring i dagtilbud og i skole. Samarbejdet og de vigtige samtaler med forældrene om børnene har haft en lige så stor rolle. Og min holdning er, at forældrene er altid eksperter på deres egne børn. Min erfaring har også vist mig, at når børns udvikling og trivsel ikke går som ønsket, så er det en god ide at række ud og involvere kyndige på området, for at få hjælp og støtte i at vende udviklingen i en mere positiv retning.
-  
- Jeg plejer at sige 'ingen trivsel ingen læring'. Det samme gælder for forældre og børn. Hvis børnene ikke trives, trives forældrene heller ikke - men når forældrene trives, trives børnene også.
- 
- Den bedste hjælp vi, som forældre kan give vores børn er, at arbejde med vores bevidsthed. Det er egentlig ikke et arbejde, det er mere en afvikling af negative tanker, følelser og dysfunktionelle vaner og udvikling af en indre tilstand af harmoni og velvære. Hvilket øger selvbevidsthed, selvværd og frigør indre ressourcer til at håndtere forældrerollen fra et højere perspectiv.

- Vores indre tilstand bestemmer altid vores resultater i livet. Ethvert ord vi siger, enhver handling vi foretager os, er kun en afspejling af vores indre tilstand, i det øjeblik vi siger noget eller foretager handlingen. Derfor er vores indre tilstand kilden til de resultater, som vi skaber og dermed også til det, vi ønsker at skabe. Det gælder også i vores relation til vores børn.

- Børn opfanger mere end det, der ses og høres, for de fornemmer livet på en mere subtil måde end vi, voksne. De opfanger 'sukket', når vi er ved at nå en grænse - eller har overskredet den. De sanser blidhed i stemmen, smilet i øjnene og kærligheden, der ligger i at de oplever sig set og lyttet til. At det hele måske går lidt langsommere og med mere nærvær påvirker både børn og forældre positivt. Børn har også brug for frustrationer, fordi det danner også baggrund for udviklingen. Det skal dog helst være i passende mængder, for børn har evne til at 'heale' frustrationer i passende mængde, og det gør dem robuste.

- Vi behøver ikke være psykolog, pædagog eller ekspert i relationskompetence, for at håndtere forældrerollen optimalt. Vi gør i enhver situation det bedste vi kan, hvilket børnene også lærer af. Vi har naturligt svaret i os selv, til det der måtte siges/gøres i enhver tænkelig situation, men det kræver (selv)tillid at stole på egen vurdering, handling og beslutning. Og det er ofte en god støtte at rådføre sig hos dem, der kender os- eller søge hjælp hos dem, der har det som proffesssionelt formål. 

- 
- Min coachende tilgang ind i forældreskabet og forældrerollen er, først og fremmest en invitation til at være ærlig. Dernæst at vende fokus indad, for at finde de gamle 'sår' og blokeringer, som spænder ben for, at dit og jeres forældreskab kan komme i flow, og for at jeres børn/unge trives ogudvikler sig optimalt.

-  
  

## Kontakt

 - Hvis du har interesse i coaching eller støtte i at håndtere forældrerollen, kontaktes jeg på.
* Email: ninagernow@gmail.com


---

At være tro mod den, vi er, er præcis det, som vores børn har brug for. Når vi kan være alt vi er, giver vi også vores børn tilladelse til at være alt, de er!



